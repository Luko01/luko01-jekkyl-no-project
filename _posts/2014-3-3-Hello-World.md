---
layout: post
title: Co je Virtuální realita?
---

Virtuální realita (VR) (nebo virtuální prostředí) je technologie umožňující uživateli interagovat se simulovaným prostředím. Technologie virtuální reality vytvářejí iluzi skutečného světa (např. při výcviku boje, pilotování, lékařství), nebo fiktivního světa počítačových her.
Jde o vytváření vizuálního zážitku zobrazovaného na obrazovce počítače, speciální audiovizuální helmy, popř. oblečení snímající pohyb a stimulující hmat.

## Princip používání VR

K vytvoření VR jsou používány specializované brýle a rukavice (data glove) pro simulaci hmatového vnímání. Tyto brýle jsou schopny do každého oka zobrazit obraz každé scény z jiného úhlu. To v mozku vyvolá věrohodný trojrozměrný obraz. To, co má být v pozadí scény, vnímáme skutečně vzadu. Takové zobrazení se dosahuje několika způsoby:

1. Pomocí tzv. shutter glasses, které střídavě velkou rychlostí zatmívají levé a pravé oko v synchronizaci se zobrazením na monitoru. Každý např. lichý rámeček (frame) na obrazovce je synchronizován s levým okem a každý sudý s pravým. Při dostatečné opakovací frekvenci vzniká dojem prostorového vidění.

2. Využítí filtrace barev. Speciální brýle mají na levém skle zelený filtr a na pravém filtr červený. Na obrazovce se vytvoří obraz, jehož pohled určený pro levé oko je tvořen z odstínů zelené barvy, pro oko pravé pak z odstínů červené barvy. Společné body obou pohledů jsou namixovány z těchto barev, a to do žluta.

3. Dalším způsobem jsou skutečné virtuální brýle (head mounted display). Před každé oko je umístěn malý LCD displej, který pomocí další optiky přenáší obraz na oba displeje.